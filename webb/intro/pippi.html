<!DOCTYPE html>
<html lang="sv">
<head>
    <meta charset="utf-8">
    <meta name="viewport" content="width=device-width, initial-scale=1">
    <title>pippi långstrump</title>
    <link rel="stylesheet" href="style.css">
</head>
<body>
    <h1>Långstrump</h1>
    <p>
        <strong>Pippi Långstrump</strong>, <em>Pippilotta Viktualia Rullgardina Krusmynta Efraimsdotter Långstrump</em>,[1] är en av Astrid Lindgrens mest kända litterära figurer och även namnet på den första boken om Pippi och hennes vänner, Tommy och Annika. Lindgren skapade karaktären 1941 och första boken kom ut 1945. Pippi-böckerna finns översatta till 76 olika språk (2018).[2]
    </p>
    <p>
        Pippi är världens starkaste, har fräknar och röda flätor som står rakt ut, säger emot vuxna och är allmänt ouppfostrad. I början när böckerna kom ut kunde hon upplevas som kontroversiell. Hon bor utan föräldrar i ett hus kallat Villa Villekulla tillsammans med sin prickiga häst <em>Lilla gubben</em> och sin apa <em>Herr Nilsson</em>. Hon äter "krumelurpiller" (som gör att man aldrig blir stor), hennes mamma är i himlen, hennes pappa <em>Efraim Långstrump</em> är kung på söderhavsön Kurrekurreduttön och hon har en kappsäck full med guldpengar. I hennes trädgård finns ett ihåligt träd där det enligt Pippi växer sockerdricka. I böckerna om Pippi myntas begrepp såsom <em>pluttifikationstabellen</em>, spunk och sak-letare.
    </p>
    <h2>Historia</h2>
    <img src="./607px-Villa_villekulla.jpg" alt="villa Villekulla">
    <p>
        Vintern 1941 var Lindgrens 7-åriga dotter Karin sjuk i lunginflammation och sade till sin mor att hon ville höra en berättelse om Pippi Långstrump. Lindgren började berätta och berättelserna om Pippi roade både Karin och hennes vänner. När Lindgren en dag i mars 1944 stukade foten var hon tvungen att hålla sig i stillhet och under den tiden skrev hon ned berättelserna. Vid Karins 10-årsdag i maj 1944 fick hon de nedskrivna berättelserna i present.[3]
    </p>
    <p>
        Efter att först ha blivit refuserad av Bonniers förlag gavs boken Pippi Långstrump ut av Rabén & Sjögren i november 1945. Denna följdes av ytterligare två romaner och ett flertal kortare berättelser och bilderböcker.
    </p>
    <h2>Persongalleri</h2>
    <img src="./375px-Astrid_Lindgrens_World_Kling_&_Klang.jpg" alt="kling och klang">
    <ul>
        <li>
            <strong>Pippi Långstrump</strong>, böckernas huvudperson – den starkaste flickan i världen. Hon kan till och med lyfta sin häst <em>Lilla Gubben</em>.
        </li>
        <li>
            <strong>Tommy och Annika Settergren</strong>, syskon, och Pippis grannar och bästa vänner. De är, i kontrast till Pippi, mer lydiga och prydliga. De försöker hitta balansen mellan att tillfredsställa föräldrarnas, sin egen och Pippis vilja.
        </li>
        <li>
            <strong>Herr Nilsson</strong>, Pippis apa; i böckerna en markatta, men i filmerna en dödskalleapa (Saimiris sciureus). I böckerna om Pippi får apan vara just apa; trots namnet så förmänskligas inte Pippis apa utan han är ett något ovanligt husdjur. Dödskalleapan i filmerna lånades från en familj i Stockholm. Eftersom den betedde sig odrägligt vid inspelningarna skrevs den ut ur manus och skickades tillbaka till familjen.[4]
        </li>
    </ul>
    <h2>referens</h2>
    <p>text och bild från <a href="https://sv.wikipedia.org/wiki/Pippi_L%C3%A5ngstrump">wikipedia</a></p>
</body>
</html>